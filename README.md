<div dir='rtl' lang='he'>
<h1 align="center">ברוכים הבאים לחוג תכנות</h1>
גם אתם רוצים להיות חלק מעולם הטכנולוגיה הבלתי נגמר? 
כשהיה נער, ביל גייטס עבד קשה בתמורה למצרך שבאותם ימים היה בלתי ניתן להשגה - כמה שעות עבודה שבועיות על מחשב. עשור לאחר מכן הוא כבר הקים את חברת מיקרוסופט.

כיום כשמחשבים מכל הסוגים סובבים אותנו מכל כיוון, ולכל אחד יש גישה לאינסוף אתרים ואפליקציות, האפשרויות לפתח בעזרת הטכנולוגיה כמעט בלתי מוגבלת. אך כדי להיכנס לעולם אנחנו צריכים להכיר את השפה, שפת התכנות.
בחוג נלמד את יסודות התכנות, נכתוב בעצמנו קודים, נבנה משחקים מתוך הלימוד, ועוד..
נכיר שפות בסיסיות וחשובות - Python ו-JavaScript

---
<h2>התקנת פייתון</h2>
במערכת הפעלה של ווינדוס דרושה התקנה של תוכנת פייתון לפני שניתן להריץ קובץ. זאת בניגוד למערכות הפעלה של אפל ולינוקס שבהם היא קיימת ואין צורך להתקין אותה באופן מיוחד על המחשב. כדי להתקין את פייתון עקבו אחר השלבים הבאים:

- הורידו את פייתון מהקישור הבא:
[הורדת פייתון](https://www.python.org/ftp/python/3.11.0/python-3.11.0-amd64.exe).
- לאחר ההורדה פיתחו את הקובץ והתקינו את פייתון. חשוב לסמן את התיבה השנייה המסומנת בתמונה למטה בחץ אדום. 
![](https://static.wixstatic.com/media/950492_d3b52fd3937146d28fba59585de7fb21~mv2.gif)
- כדי לוודא שהכל עובד כשורה, פיתחו cmd והקלידו python. אתם אמורים לקבל את הטקסט הבא:

`Python 3.11.0 (main, Oct 24 2022, 18:26:48) [MSC v.1933 64 bit (AMD64)] on win32 Type "help", "copyright", "credits" or "license" for more information.`


---
<h2>התקנת VS Code</h2>
לאחר שהתקנו את פייתון, אנו צריכים סביבת עבודה שבה ניצור ונריץ את הקבצים שלנו. סביבת העבודה מאפשרת לנו לנהל את הקבצים, לערוך את הקוד, מעירה לנו על שגיאות שעשינו, ועוד כלים רבים שימושיים. בחוג אנו נעבוד עם סביבת עבודה מאוד פופולרית - VS Code של מייקרוספט.
כדי להתקין את VS Code  ולאפשר בו הרצת קבצי פייתון, עקבו אחר השלבים הבאים:
- הורידו את VS Code מהקישור הבא:

[הורדת VS Code](https://code.visualstudio.com/docs/?dv=win64user).
- התקינו את התוכנה.
- פתחו את קיצור הדרך שנוצר בשולחן העבודה
- בצד שמאל לחצו על `Extensions`.
- חפשו בשורת החיפוש שנפתחה `python`, והתקינו את ההרחבה של VS Code לפייתון. אמור להיראות כמו בתמונה למטה.
![](https://code.visualstudio.com/assets/docs/python/tutorial/python-extension-marketplace.png) 
- התקנת ההרחבה אמורה לקחת מספר דקות.


---
<h2>הרצת קבצי פייתון</h2>


---
<h2>פתרון בעיות נפוצות</h2>